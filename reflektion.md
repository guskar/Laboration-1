# Reflektion

Min första tanke när jag såg hur denna kursen var upplagd var att det här verkligen är ett område jag behöver lära mig/veta mer om. Kurslitteraturen är tydlig och efter att ha läst kapitel 2 och 3 känns det som att jag fick en bra grund till att veta hur jag skulle lägga upp det hela. Det finns också en hel del regler att förhålla sig till vilket känns kul och utmanande. Visserligen har delar av detta tagits upp i tidigare kurser men att nu få fokusera mer på detta känns intressant.

Bara att komma fram till vilken typ av bibliotek jag ville bygga tog mig några dagar. I efterhand upplever jag att jag börjat i fel ände då jag utgick ifrån att göra en webbkomponent som vi jobbat med i tidigare kurser. Detta gjorde att jag blev för fokuserad på vad som skulle renderas för användaren i ett användargränssnitt. Efter att ha reflekterat lite kring detta ändrade jag mig till att istället utgå från att skapa ett bibliotek, vilket i nästa steg skulle kunna användas av en utvecklare, för att rendera informationen som returneras. Den insikten gjorde det lättare att veta var jag skulle börja med uppgiften. Det blev också lättare med testning av bibliotekets funktioner.

Något jag lärt mig av den här laborationen är att dela upp koden i mindre metoder.I Clean code tas detta upp i avsnitten Small och One abstaction per funktion. I min huvudklass har jag 6 publika metoder som i stort sett därför bara anropar andra klasser och helperFunctions vilket gör det tydligare vad mina huvudmetoder gör. I kombination med tydlig namngivning tycker jag att jag lyckats med detta utifrån den nivå jag ligger på nu. I Avsnittet Function Arguments diskuteras också att författaren tycker att idealet är att inte skicka in några argument alls(niladic). För att uppnå detta skulle jag behöva bryta ner koden ännu mer och är något jag kommer att försöka ta med mig framöver.

Namnändringar på funktioner och variabler har också kommit naturligare under kodningens gång då det blir tydligare vad varje metod gör och inte gör. En sak jag märkte var att jag vid några tillfällen behövde döpa om variabler eftersom ämnesspecifika ord från musikvärlden och programmeringsvärlden krockade. Två exempel på detta är string och key som förekommer i båda världar. I Clean code tas detta upp i avsnitten som behandlar Use Problem Domain Names och Use Solution Domain Names. I mitt fall landade det hela i att jag exemplevis döpte strings till guitarStrings för förtydligande.

Vad det gäller abstraktionsnivåer som tas upp i boken tycker jag ibland att det är svårt att hålla sig till detta. I min kod blandar jag exempelvis olika koncept såsom att slumpa nummer och formatera ett objekt jag vill returnera i samma metod. Så där finns det absolut mer att göra vad det gäller att bryta ut kod.

Eftersom uppgiften också till stor del handlar om att kommunicera informationen om biblioteket till en programmerare så har jag blivit mer medveten om dokumentationens vikt. Exempelvis känns en ordlista med områdesspecifika ord viktig för att förstå mitt bibliotek. En tydlig instruktion av hur biblioteket används blir också av största vikt för att göra det lätt att återanvända koden.
